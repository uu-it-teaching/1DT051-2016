# Python - del 1

## Syfte

Syftet är att se hur metoden söndra och härska kan användas för att lösa problem
med hjälp av programmering. Du få prova på och lära sig grunderna inom
programmering och då särskilt i det imperativa programmeringsspråket Python. De
begrepp vi kommer studera under denna uppgift är:

- Aritmetiska operationer (+, -, *, /, modulo).
- Jämförelser (<, >, ==, >=, >=).
- Logiska operationer (and, or, not).
- Variabler.
- Begreppet funktion. Vad menas med en funktion? Hur defineras en funktion? Hur
  anropas funktioner?
- Variabelbinding vid funktionsanrop.
- Lokala variabler inom en funktion.

## Förberedelser

Den som vill förbereda sig inför uppgifterna om programmering bör gå på kursens
workshops. Det finns också väldigt mycket bra material online om Python och hur
man programmerar i Python, t.ex.:

- www.codecademy.com/tracks/python
- www.learnpython.org/
- https://docs.python.org/2/tutorial/introduction.html
- www.pythontutor.com/

## Arbetsgång

Det här momentet består av en workshop och ett redovisningstillfälle. Senare
programmeringsuppgifter kommer förutom en workshop också att innehålla ett
handledningstillfälle där det finns möjlighet att arbeta med uppgiften på egen
hand, men med lärarassistenter närvarande som kan hjälpa till och svara på
frågor.
