# Python - del 1

## Uppgifter

Du skall nu skriva ett antal funktioner i Python Tutor. Kom ihåg att kopiera och
spara koden ibland, så du inte tappar bort den genom att t.ex. återladda sidan.
Dessa uppgifter skall sedan redovisas måndag 22/9 eller onsdag 24/9.

### double()

Skriv en funktion med namn `double()`` som dubblerar ett tal, dvs funktionen ska ta
ett tal som argument och returnera det dubbla talet. Ex: om funktionen anropas
med talet 3 returnerar den talet 6.

### quadruple()

Skriv en funktion med namn `quadruple()` som givet ett tal returnerar ett 4 gånger
så stort tal. Om funktionen anropas med talet 2 skall den alltså returnera 8 och
om den anropas med 3 skall den returnera 12. Funktionen skall använda funktionen
`double()` som du redan har skrivit.för att beräkna sitt returvärde.

### max2()

Skriv en funktion med namn `max2()` som tar två tal som argument och returnerar
det största av talen.

### max3()

Skriv en funktion med namn `max3()` som tar tre tal som argument och returnerar
det största av de tre talen. Funktionen ska innehålla minst ett anrop till
`max2()`.

### magic_sum()

Skriv en funktion med namn `magic_sum()` som tar tre tal som argument och
returnerar summan av de fyrdubbla värdena av de två största talen.


Funktionen `magic_sum()` skall anropa funktionerna `max3()` och `quadruple()` .
